Специфічним варіантом об’єднаного проекту є пул ресурсів, такий проект використовується винятково для збереження відомостей щодо ресурсів, їх доступності, вартості і поточного використання. У якості пулу можна використовувати один із наявних проектів, який містить усі наявні ресурси, або створити новий. Для створення нового пулу ресурсів, необхідно у заново створеному проекті заповнити інформацію щодо ресурсів, наприклад, використовуючи Лист ресурсів. Необхідно ввести, хоча б, одиницю вимірювання і стандартну ставку.
Після збереження пулу ресурсів, як звичайного проекту, його можна під’єднувати до інших файлів проектів. Для цього необхідно відкрити файл пулу ресурсів і файл проекту, до якого планується додавати ресурси і застосувати меню Сервіс – Загальні ресурси – Доступ до ресурсів. Після цього вся інформація із пулу буде відображатися в проекті, а інформація із файлу проекту буде додана у файл пулу.
Під час наступного відкривання файлу проекту, програма запропонує відкрити і файл пулу ресурсів. Якщо пул ресурсів не відкрити, то, очевидно, що доступу до його ресурсів не буде. У діалоговому вікні, яке при цьому відкривається, можна вибрати режим доступу до файлу пулу, включно із тільки читанням, читанням і записом, а також читання і запис із створенням головного проекту для всіх файлів, які пов’язані із пулом ресурсів.
Під час використання пулу ресурсів у декількох проектах, необхідно періодично поновлювати інформацію щодо його стану. Для цього використовують меню Сервіс – Загальні ресурси – Обновити пул ресурсів.
Для того, щоб від’єднати використання пулу ресурсів необхідно за допомогою меню Сервіс – Загальні ресурси – доступ до ресурсів встановити опцію Використовувати власні ресурси.
